<meta charset="UTF-8">
<html>

	<head>
		<title>page2</title>
		  <link rel="stylesheet" type="text/css" href="style2.css">
	</head>

	<body>

		<div class="title">
			<h2 id="season_1">نظرسنجی شهری</h2>
		
			<p>
			هدف نهایی هر سازمان یا کسب و کار موفقی، جلب رضایت آخرین حلقه آن سیستم یعنی مشتری است. اما در سازمان¬های دولتی منظور از مشتری مردمی هستند که لزوما برای دریافت خدمات درخواست مستقیم نمی¬دهند و وظیفه¬ی آن سازمان انجام دادن این خدمات است. در شهرهای مدرن امروزی دیگر استفاده از سیستم¬های مدیریتی قدیمی که دچار بوروکراسی پیچیده¬ای هستند جوابگوی نیاز اصلی این سازمان¬ها که همان رضایت شهروندها تعریف شد، نیست و نیاز است که از یک روند چابک برای ارتباط با شهروندها استفاده شود. 
			</p>
		
			<p>
			برای اینکه فرایندهای مدیریتی سازمان¬ها بهینه شود باید تغییراتی در ساختار آنها اعمال شود. این تغییرات را می-توان به دو بخش عمده دسته¬بندی کرد. بخش اول شامل تغییراتی است که مربوط به داخل یک سازمان می¬شود مثل نیروی انسانی کارآمد و به¬روز. بخش دوم اما شامل تغییرات و اقداماتی است که مربوط به بیرون آن سازمان می¬شود. از جمله تغییرات مربوط به این بخش می¬توان به لزوم پایش مداوم نتیجه تصمیمات و رفتار سازمان اشاره کرد. نظرسنجی یکی از مهمترین ابزارهای این هدف است که امکان دریافت بازخورد بدون واسطه را از شهروندان فراهم می¬کند.
			</p>
		
			<p>
			در واقع شهرهای امروزی از نظر ابعاد، سرعت تغییرات، فرهنگ و... با شهرهایی که چند سال پیش در آنها زندگی می¬کردیم تفاوت زیادی دارند و لازم است که تمام بخش¬های آن به صورت دائم پایش شوند. از طرف دیگر مهمترین دارایی هر شهر، شهروندان آن شهر هستند و دریافت بازخورد از مردم، نسبت به سایر بخش¬های شهر از اهمیت خاصی برخوردار است. جوامع شهری امروزی را نمی¬توان بدون استفاده از این ابزار یعنی «نظرسنجی» مدیریت کرد و هر شهرداری باید یک بخش مجزا با نیروهای متخصص برای نظرسنجی داشته باشد. نظرسنجی یک علم به¬روز و الزامی است. در حدی که موسساتی مثل گالوپ با استفاده از هزاران متخصص را برای این کار استخدام کرده¬اند. 
			</p>
		
			<p>
			اسداله نقدی، دانشیار جامعه¬شناسی شهری و توسعه در دانشگاه بوعلی¬سینا در این باره میگوید: «در دوران معاصر همه سازمان¬ها نیازمند رصد مستمر و قابل اعتماد تغییر داخل سازمان و تحولات اجتماعی و اقتصادی و سیاسی جامعه هستند به همین دلیل حوزه نظرسنجی زیرمجموعه جامعه¬شناسی در کل، و در داخل سازمان¬ها زیرمجموعه جامعه¬شناسی سازمان¬ها است. این مهم برای شهر و شوراها و مدیران شهری به دلیل پیچیدگی فراوان شهرهای امروزی و ضرورت درک و دریافت نیازها و مطالبات شهروندان حیاتی است. در این بین نظرسنجی تبدیل به یکی از منابع عمده شده¬است. از این¬رو سازمان¬های مدرن نظرسنجی از ابزارهای مهم مورد استفاده تصمیم¬گیران و صاحبان اندیشه شده است. نظرسنجی¬ها نشانگر میزان علایق و دیدگاه¬های مردم یک شهر، سازمان و یا کشور راجع به موضوعات مختلف است. در حال حاضر در اغلب شهرداری¬ها استفاده از روش¬های علمی افکارسنجی رایج نیست و باید این مهم سرلوحه اقدامات شوراهای شهر جدید باشد.»
			</p>
		
			<p>
			نظرسنجی¬های شهری با دو هدف مهم طراحی می¬شوند: اول اینکه نظر شهروندان در مورد عملکرد هر بخش از شهرداری چیست و از کدام بخش رضایت دارند. در این بخش مشخص می¬شود که هر شهروند با کدام تصمیم شهرداری موافق و با کدام یک مخالف بوده است، شهروند از کدام منطقه است و ممکن است از اطلاعاتی شبیه به سطح درآمد و تحصیلات شهروند هم استفاده شود. هدف دوم این است که روند رضایت مردم طی سال¬ها و دوره¬های مدیریتی مختلف بررسی شود. در حالت کلی از یک طرف میزان رضایت شهروندان از عملکرد مدیریت شهرداری¬ها ارزیابی می¬شود و از طرف دیگر تغییرات این ارزیابی در طول زمان مورد سنجش قرار می¬گیرد.
			</p>
			
			
			<a href="index.html" dir="rtl">فهرست</a>
			<a href="page3.html" dir="rtl">بعدی</a>
		
			
		</div>
	</body>
</html>
